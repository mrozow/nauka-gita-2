<!doctype html>
<html>
<head>
	<meta charset="utf-8">
	<meta name="description" content="Wiersz">
    <link rel="stylesheet" type="text/css" href="style.css" />
	<title>Wiersz</title>
</head>
<body>
<div>   
<h1>Szczęście</h1>    
<h5>Bolesław Leśmian</h5>
<p>
    Coś srebrnego dzieje się w chmur dali.</br>
Wicher do drzwi puka, jakby przyniósł list.</br>
Myśmy długo na siebie czekali.</br>
Jaki ruch w niebiosach! Słyszysz burzy świst?</br>
</p>
<p>
    Ty masz duszę gwiezdną i rozrzutną.</br>
Czy pamiętasz pośpiech pomieszanych tchnień?</br>
Szczęście przyszło. Czemuż nam tak smutno,</br>
Że przed jego blaskiem uchodzimy w cień?...</br>
</p>
<p>
Czemuż ono w mroku szuka treści</br>
I rozgrzesza nicość, i zatraca kres?</br>
Jego bezmiar wszystko w sobie zmieści</br>
Oprócz mego lęku, oprócz twoich łez...</br>
</p>
</div>

</body>
</html>